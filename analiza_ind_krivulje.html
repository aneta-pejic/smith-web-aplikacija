<!DOCTYPE html>
<html lang="hr">

<head>
    <meta charset="UTF-8">
    <meta name="viewport" content="width=device-width, initial-scale=1.0">

    <title>Analiza izbora potrošača - Analiza indiferentne krivulje: Alternativni pristup razumijevanju izbora potrošača
    </title>
    <link rel="icon" type="image/x-icon" href="images/Smith logo.png">
    <link rel="stylesheet" href="styles/economy.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Kanchenjunga:wght@400;500;600;700&display=swap"
        rel="stylesheet">

    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Goblin+One&display=swap" rel="stylesheet">

    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link
        href="https://fonts.googleapis.com/css2?family=Neuton:ital,wght@0,200;0,300;0,400;0,700;0,800;1,400&display=swap"
        rel="stylesheet">
</head>

<body data-modul-id="analiza_ind_krivulje">

    <nav class="sidebar">
        <button class="dropdown-btn"><strong>Ekonomija</strong></button>
        <div class="dropdown-container">
            <a href="definicija_ekonomije.html">Definicija ekonomije</a>
            <a href="područje_ekonomije.html">Područje ekonomije</a>
            <a href="metodeialati_ekonomista.html">Metode i alati ekonomista</a>
        </div>

        <button class="dropdown-btn"><strong>Ponuda i potražnja</strong></button>
        <div class="dropdown-container">
            <a href="ponuda.html">Ponuda</a>
            <a href="potražnja.html">Potražnja</a>
        </div>

        <button class="dropdown-btn"><strong>Elastičnost: Mjera odgovora</strong></button>
        <div class="dropdown-container">
            <a href="cjenovna_el_potražnje.html">Cjenovna elastičnost potražnje</a>
            <a href="osjetljivost_potražnje.html">Osjetljivost potražnje na druge čimbenike</a>
            <a href="cjenovna_el_ponude.html">Cjenovna elastičnost ponude</a>
        </div>

        <button class="dropdown-btn"><strong>Analiza izbora potrošača</strong></button>
        <div class="dropdown-container stay">
            <a href="pojam_korisnosti.html">Pojam korisnosti</a>
            <a href="maksimizacija.html">Maksimizacija korisnosti i potražnje</a>
            <div class="chosen"><a href="#">Analiza indiferentne krivulje: Alternativni pristup razumijevanju izbora
                    potrošača</a></div>
        </div>

        <button class="dropdown-btn"><strong>Proizvodnja i troškovi</strong></button>
        <div class="dropdown-container">
            <a href="kratkoročno_razdoblje.html">Kratkoročno razdoblje</a>
            <a href="dugoročno_razdoblje.html">Dugoročno razdoblje</a>
        </div>

        <button class="dropdown-btn"><strong>Tržišta savršene konkurencije</strong></button>
        <div class="dropdown-container">
            <a href="model.html">Model savršene konkurencije</a>
            <a href="određivanje_outputa.html">Određivanje outputa u kratkoročnom razdoblju</a>
            <a href="savršena_konkurencija.html">Savršena konkurencija u dugoročnom razdoblju</a>
        </div>

        <button class="dropdown-btn"><strong>Monopol</strong></button>
        <div class="dropdown-container">
            <a href="priroda_monopola.html">Priroda monopola</a>
            <a href="model_monopola.htm">Model monopola</a>
            <a href="procjena_monopola.html">Procjena monopola</a>
        </div>

        <button class="dropdown-btn"><strong>Plaće i zaposlenost u savršenoj konkurenciji</strong></button>
        <div class="dropdown-container">
            <a href="potražnja_za_radom.html">Potražnja za radom</a>
            <a href="ponuda_radne_snage.html">Ponuda radne snage</a>
            <a href="funkcioniranje.html">Funkcioniranje tržišta rada</a>
        </div>

        <div class="topbar">
            <div class="left">
                <a href="first_page.html"><strong>Smith</strong></a>
            </div>
            <div class="right">
                <div class="user-dropdown">
                    <span id="userDropdown" class="korisnik">Korisnik</span>
                    <div id="dropdownMenu" class="dropdown-content">
                        <a href="rezultati_kvizova.html">Rezultati</a>
                        <a href="certifikati.html">Certifikati</a>
                        <a href="materijali.html">Materijali</a>
                        <a href="postavi_materijale.html" id="profOpcija" style="display: none;">Postavi materijale</a>
                        <a href="#" id="logoutBtn">Odjavi se</a>
                    </div>
                </div>
                <div class="auth-links" id="authLinks">
                    <a href="login.html" class="link"><strong>Prijava</strong></a> <strong>/</strong>
                    <a href="registration.html" class="link"><strong>Registracija</strong></a>
                </div>
            </div>
        </div>
        </div>

        <div class="subbar">
            <a href="first_page.html">P O Č E T N A</a>
            <a href="kvizovi.html">K V I Z O V I</a>
            <a href="testovi.html">T E S T O V I</a>
        </div>

    </nav>

    <div class="top-right-menu" id="userSection">

    </div>

    <div class="content">
        <main>
            <article>
                <div id="status-pogledano" style="display:none;"></div>
                <div
                    style="background-color: #9bc771; border-radius: 8px; height: 18px; width: 100%; overflow: hidden; margin-bottom: 16px;">
                    <div id="progress-bar"
                        style="height: 100%; width: 0%; background-color: #4b7c1b; transition: width 0.6s ease; border-radius: 8px;">
                    </div>
                </div>
                <div id="progressText" style="font-weight: bold; font-size: 14px; color: #4b7c1b; margin-bottom: 16px;">
                    0%</div>

                <h1><strong>Analiza indiferentne krivulje: Alternativni pristup razumijevanju izbora potrošača</strong>
                </h1>
                <p>Ekonomisti obično koriste drugačiji skup alata od onih predstavljenih u ovom poglavlju do sada za
                    analizu potrošačkih izbora. Iako su nešto složeniji, alati prikazani u ovom dijelu pružaju snažan
                    okvir za procjenu potrošačkih odluka.</p>
                <h2>Analiza proračunskog ograničenja</h2>
                <p>Počet ćemo analizu algebarskim i grafičkim prikazom proračunskog ograničenja. Nakon toga, istražit
                    ćemo novi koncept koji nam omogućuje da nacrtamo kartu potrošačkih preferencija. Na temelju toga
                    moći ćemo izvući zaključke o odlukama koje bi potrošač, usmjeren na maksimizaciju korisnosti, mogao
                    donijeti.</p>

                <h2>Proračunska linija</h2>
                <p>Kao što smo već vidjeli, izbori potrošača ograničeni su raspoloživim proračunom. Ukupna potrošnja na
                    dobra i usluge može biti manja ili jednaka proračunskom ograničenju, ali je ne smije prelaziti.</p>
                <p>Algebarski, proračunsko ograničenje za dva dobra X i Y možemo zapisati kao:</p>
                <p><mark><em>P<sub>X</sub>Q<sub>X</sub> + P<sub>Y</sub>Q<sub>Y</sub> ≤ B</em></mark></p>
                <p>gdje su P<sub>X</sub> i P<sub>Y</sub> cijene dobara X i Y, a Q<sub>X</sub> i Q<sub>Y</sub> količine
                    odabranih dobara X i Y. Ukupni prihod
                    dostupan za potrošnju na ta dva dobra je B, odnosno proračun potrošača. Jednadžba znači da ukupni
                    izdaci za dobra X i Y (lijeva strana jednadžbe) ne mogu premašiti B.</p>
                <div class="example">
                    <p>Pretpostavimo da studentica Janet Bain uživa u skijanju i jahanju. Dan proveden u jednoj od tih
                        aktivnosti košta 50 eura. Pretpostavimo da ima 250 eura dostupnih za ove dvije aktivnosti
                        tijekom semestra. Proračunsko ograničenje gospođice Bain prikazano je na slici u nastavku.</p>
                    <p>Za potrošača koji kupuje samo dva dobra, proračunsko ograničenje može se prikazati proračunskom
                        linijom. Proračunska linija grafički prikazuje kombinacije dvaju dobara koje potrošač može
                        kupiti s
                        danim proračunom.</p>
                    <p>Proračunska linija pokazuje sve kombinacije skijanja i jahanja koje gospođa Bain može priuštiti
                        sa
                        svojim proračunom od 250 eura. Također, može potrošiti manje od 250 eura, birajući kombinacije
                        koje su ispod i lijevo od proračunske linije na slici. Kombinacije iznad i desno od linije su
                        izvan dosega njezina proračuna.</p>
                </div>
                <img src="images/analiza1.jpg" width="500px" height="500px">
                <p>Proračunska linija prikazuje kombinacije dana skijanja i jahanja koje Janet Bain može konzumirati ako
                    je cijena svake aktivnosti 50 dolara, a ona ima 250 eura na raspolaganju po semestru. Nagib te
                    proračunske linije je −1, što je negativni omjer cijene jahanja i cijene skijanja.</p>
                <p>Vertikalni presjek proračunske linije (točka D) prikazuje broj dana skijanja mjesečno koje bi gospođa
                    Bain mogla ostvariti kada bi cijeli svoj proračun potrošila isključivo na skijanje, bez jahanja. Ima
                    250 eura, a jedan dan skijanja košta 50 eura. Ako bi cijeli iznos potrošila na skijanje, mogla
                    bi skijati 5 dana po semestru. Time bi zadovoljila svoje proračunsko ograničenje, jer vrijedi:</p>
                <p>50€ × 0 + 50€ × 5 = 250€</p>
                <p>Horizontalni presjek proračunske linije (točka E) prikazuje broj dana koje bi mogla provesti u
                    jahanju kada bi svih 250 eura potrošila isključivo na tu aktivnost. Mogla bi priuštiti 5 dana
                    jahanja po semestru. To je također unutar njezina proračunskog ograničenja, jer vrijedi:</p>
                <p>50€ × 5 + 50€ × 0 = 250€</p>
                <p>Budući da je proračunska linija linearna, možemo izračunati njezin nagib između bilo koje dvije
                    točke. Između točaka D i E, vertikalna promjena iznosi −5 dana skijanja, a horizontalna promjena 5
                    dana jahanja. Stoga je nagib −5/5 = −1. Općenito, nagib proračunske linije određujemo tako da
                    pronađemo vertikalni i horizontalni presjek, a zatim izračunamo nagib između te dvije točke.
                    Vertikalni presjek dobiva se tako da se proračun gospođe Bain (B) podijeli s cijenom skijanja
                    (P<sub>S</sub>),
                    koje je na vertikalnoj osi. Horizontalni presjek dobiva se dijeljenjem B s cijenom jahanja
                    (P<sub>H</sub>),
                    koje je na horizontalnoj osi.</p>

                <h2>Krivulje indiferencije</h2>
                <p>Pretpostavimo da gospođa Bain provede 2 dana skijajući i 3 dana jašući po semestru. Iz te kombinacije
                    dviju aktivnosti dobit će određenu razinu ukupne korisnosti. Postoje i druge kombinacije tih dviju
                    aktivnosti koje bi joj donijele istu razinu korisnosti. Kombinacije dvaju dobara koje daju jednake
                    razine korisnosti prikazuju se na krivulji indiferencije. Budući da sve točke na krivulji
                    indiferencije donose istu razinu korisnosti, ekonomisti kažu da je potrošaču svejedno između njih.
                </p>
                <p>Slika 7.10 prikazuje krivulju indiferencije za kombinacije skijanja i jahanja koje pružaju jednaku
                    ukupnu korisnost. Točka X označava početnu kombinaciju gospođe Bain – 2 dana skijanja i 3 dana
                    jahanja po semestru. Krivulja indiferencije pokazuje da bi mogla ostvariti istu razinu korisnosti
                    prelaskom u točku W, gdje bi skijala 7 dana i jahala 1 dan. Također bi mogla postići istu korisnost
                    u točki Y, gdje bi skijala samo 1 dan, a provela 5 dana u jahanju. Gospođi Bain je svejedno između
                    kombinacija W, X i Y. Pretpostavljamo da su oba dobra djeljiva, pa joj je svejedno između <em>bilo
                        koje</em>
                    dvije točke duž iste krivulje indiferencije.</p>
                <img src="images/analiza2.jpg" width="500px" height="500px">
                <p>Krivulja indiferencije A prikazana ovdje prikazuje kombinacije dana skijanja i jahanja koje pružaju
                    istu razinu korisnosti. Janet Bain je stoga svejedno koju točku na toj krivulji odabere. Svaka točka
                    ispod i lijevo od krivulje indiferencije pruža nižu razinu korisnosti, dok svaka točka iznad i desno
                    od krivulje pruža višu razinu korisnosti.</p>
                <p>Pogledajmo sada točku T. Ona sadrži isti broj dana skijanja kao i točka X, ali manje
                    dana jahanja. Gospođa Bain stoga preferira točku X u odnosu na točku T. Slično, više voli točku X
                    nego točku U. A što je s izborom između kombinacija u točki W i točki T? Budući da su kombinacije X
                    i W jednako zadovoljavajuće, a Janet preferira X u odnosu na T, tada mora preferirati i W u odnosu
                    na T.</p>
                <p>Općenito, svaka kombinacija dvaju dobara koja se nalazi ispod i lijevo od krivulje indiferencije
                    donosi manju korisnost od bilo koje kombinacije na samoj krivulji. Takve kombinacije su
                    <strong><em>inferiorne</em></strong> u odnosu na one koje se nalaze na krivulji indiferencije.
                </p>
                <p>Točka Z, s 3 dana skijanja i 4 dana jahanja, pruža više obiju aktivnosti u usporedbi s točkom X;
                    stoga Z donosi veću razinu korisnosti. Također je superiorna u odnosu na točku W. Općenito, svaka
                    kombinacija koja se nalazi iznad i desno od krivulje indiferencije je
                    <strong><em>poželjnija</em></strong> od bilo koje
                    točke na toj krivulji.
                </p>
                <p>Možemo nacrtati krivulju indiferencije kroz bilo koju kombinaciju dvaju dobara. Slika 7.11 prikazuje
                    krivulje indiferencije nacrtane kroz svaku od prethodno spomenutih točaka. Krivulja indiferencije A
                    sa slike je inferiorna u odnosu na krivulju B. Gospođa Bain preferira sve kombinacije na
                    krivulji B u odnosu na one na krivulji A, a sve kombinacije na krivulji C smatra inferiornima u
                    odnosu na one na krivuljama A i B.</p>
                <p>Iako su na slici prikazane samo tri krivulje indiferencije, u načelu se može nacrtati beskonačno
                    mnogo takvih krivulja. Skup krivulja indiferencije za jednog potrošača čini svojevrsnu kartu koja
                    prikazuje njegove preferencije. Različiti potrošači imat će različite karte, no s dobrim razlogom
                    pretpostavljamo da sve krivulje indiferencije imaju istu osnovnu formu: naginju prema dolje i
                    postaju sve manje strme kako se krećemo prema dolje i udesno duž krivulje.</p>
                <img src="images/analiza3.jpg" width="500px" height="500px">
                <p>Svaka krivulja indiferencije prikazuje kombinacije među kojima je potrošaču svejedno, one donose
                    jednaku razinu korisnosti. Krivulje koje se nalaze više i desno na grafu poželjnije su od onih koje
                    su
                    niže i lijevo. U ovom slučaju, krivulja indiferencije B poželjnija je od krivulje A, koja je
                    poželjnija
                    od krivulje C.</p>
                <p>Nagib krivulje indiferencije pokazuje stopu po kojoj se dva dobra mogu međusobno zamijeniti, a da se
                    pritom ne promijeni razina korisnosti potrošača. Na slici je prikazana krivulja indiferencije C.
                    Pretpostavimo da se gospođa Bain nalazi u točki S, gdje troši 4 dana na skijanje i 1 dan na
                    jahanje po semestru. Ako odluči provesti još jedan dan jašući, njezina se korisnost neće promijeniti
                    ako
                    za to žrtvuje 2 dana skijanja i prijeđe u točku T. Dakle, spremna je odreći se 2 dana skijanja za
                    drugi
                    dan jahanja. Međutim, krivulja pokazuje da bi bila spremna odreći se najviše jednog dana skijanja
                    kako
                    bi dobila treći dan jahanja (što je prikazano točkom U).</p>
                <img src="images/analiza4.jpg" width="500px" height="500px">
                <p><strong>Granična stopa supstitucije jednaka je apsolutnoj vrijednosti nagiba krivulje
                        indiferencije.</strong> Ona
                    pokazuje maksimalnu količinu jednog dobra koje je potrošač spreman žrtvovati kako bi dobio dodatnu
                    jedinicu drugog dobra. U ovom slučaju, to je broj dana skijanja kojih bi se Janet Bain bila voljna
                    odreći za dodatni dan jahanja. Važno je primijetiti da granična stopa supstitucije (MRS) opada kako
                    provodi sve više dana jašući.</p>
                <p>Maksimalna količina jednog dobra koju je potrošač spreman žrtvovati kako bi dobio dodatnu jedinicu
                    drugog dobra naziva se granična stopa supstitucije (MRS), a ona je jednaka apsolutnoj vrijednosti
                    nagiba
                    krivulje indiferencije između dviju točaka. Slika pokazuje da, kako gospođa Bain sve više vremena
                    posvećuje jahanju, stopa po kojoj je spremna žrtvovati dane skijanja za dodatne dane jahanja –
                    njezina
                    granična stopa supstitucije – opada.</p>

                <h2>Rješenje za maksimizaciju korisnosti</h2>
                <p>Pretpostavljamo da svaki potrošač teži postizanju najviše moguće krivulje indiferencije. Proračunska
                    linija prikazuje kombinacije dvaju dobara koje potrošač može kupiti s određenim budžetom.
                    Maksimizacija korisnosti stoga podrazumijeva odabir kombinacije dvaju dobara koja zadovoljava dva
                    uvjeta:</p>
                <ol>
                    <li>Točka u kojoj se korisnost maksimizira mora biti unutar dostupne regije definirane proračunskom
                        linijom.</li>
                    <li>Točka u kojoj se korisnost maksimizira mora se nalaziti na najvišoj krivulji indiferencije koja
                        je u skladu s prvim uvjetom.</li>
                </ol>
                <p>Slika kombinira proračunsku liniju Janet Bain s njezinim krivuljama indiferencije. Naša dva uvjeta za
                    maksimizaciju korisnosti ispunjena su u točki X, gdje ona skija 2
                    dana po semestru i 3 dana provodi jašući.</p>
                <img src="images/analiza5.jpg" width="500px" height="500px">
                <p>Kombinirajući proračunsku liniju Janet Bain sa slike i krivulje indiferencije sa slike 7.11,
                    pronalazimo točku koja (1) zadovoljava proračunsko ograničenje i (2) nalazi se na najvišoj mogućoj
                    krivulji indiferencije. Za gospođu Bain ta se točka nalazi u točki X.</p>
                <p>Najviša moguća krivulja indiferencije za zadanu proračunsku liniju je ona koja je tangenta na tu
                    liniju; krivulja indiferencije i proračunska linija u toj točki imaju jednak nagib. Apsolutna
                    vrijednost nagiba krivulje indiferencije pokazuje graničnu stopu supstitucije (MRS) između dvaju
                    dobara. Apsolutna vrijednost nagiba proračunske linije prikazuje omjer cijena između tih dobara – to
                    je stopa po kojoj se jedno dobro može zamijeniti za drugo na tržištu. U točki maksimizacije
                    korisnosti stopa po kojoj je potrošač spreman zamijeniti jedno dobro za drugo jednaka je tržišnoj
                    stopi zamjene između tih dobara.</p>
                <p>Za bilo koja dva dobra X i Y, gdje je dobro X na horizontalnoj osi, a dobro Y na vertikalnoj osi,
                    vrijedi:</p>
                <div class="equation"><img src="images/analiza6.jpg" width="250px" height="80px"></div>

                <h2>Maksimizacija korisnosti i pravilo granične odluke</h2>
                <p>Kako se postizanje rješenja za maksimizaciju korisnosti povezuje s pravilom granične
                    odluke? To pravilo kaže da se dodatne jedinice neke aktivnosti trebaju provoditi ako je granična
                    korist od te aktivnosti veća od graničnog troška. Poštivanje tog pravila dovodi potrošača do najviše
                    moguće krivulje indiferencije za zadani budžet.</p>
                <p>Pretpostavimo da je gospođa Bain odabrala kombinaciju skijanja i jahanja prikazanu u točki S.
                    Trenutno se nalazi na krivulji indiferencije C. Također se nalazi na svojoj proračunskoj
                    liniji, koristi čitav svoj budžet od 250 eura za kupnju ta dva dobra.</p>
                <img src="images/analiza7.jpg" width="500px" height="500px">
                <p>Pretpostavimo da se gospođa Bain nalazi u početnoj točki S. Iako troši cijeli svoj budžet, još uvijek
                    ne maksimizira korisnost. Budući da je njezina granična stopa supstitucije veća od stope po kojoj
                    joj tržište nudi zamjenu skijanja za jahanje, može povećati svoju korisnost prelaskom u točku D.
                    Sada se nalazi na višoj krivulji indiferencije, E. Nastavit će zamjenjivati dane skijanja za dane
                    jahanja sve dok ne dosegne točku X, u kojoj se nalazi na krivulji A, najvišoj mogućoj krivulji
                    indiferencije.</p>
                <p>Zamjena dva dana skijanja za jedan dan jahanja dovodi je u točku T, gdje joj je jednako dobro kao i u
                    točki S. Njezina granična stopa supstitucije između točaka S i T iznosi 2; njezina krivulja
                    indiferencije je strmija od proračunske linije u točki S. Ta razlika nam govori da stopa po kojoj je
                    spremna zamijeniti dobra nije jednaka tržišnoj stopi. Gospođa Bain je voljna odreći se čak 2 dana
                    skijanja kako bi dobila dodatni dan jahanja, dok tržište od nje traži da se odrekne samo jednog dana
                    skijanja. Prema pravilu granične odluke, ako dodatna jedinica aktivnosti donosi veću korist od
                    njezina troška, ta se aktivnost treba provesti. Ako joj jedan dodatni dan jahanja vrijedi koliko i 2
                    dana skijanja, a može ga dobiti žrtvujući samo jedan dan skijanja, tada je korist tog dodatnog dana
                    jahanja očito veća od njegova troška.</p>
                <p>Budući da tržište od nje traži manju žrtvu nego što je spremna dati za dodatni dan jahanja, izvršit
                    će zamjenu. Polazeći od točke S, zamijenit će dan skijanja za dan jahanja. Time se pomiče duž svoje
                    proračunske linije u točku D. Prisjetimo se da kroz bilo koju točku možemo nacrtati krivulju
                    indiferencije; sada se nalazi na krivulji E. Ta je krivulja iznad i desno od krivulje C, pa je
                    gospođa Bain očito u boljoj situaciji. To nije iznenađenje — u točki S bila je voljna odreći se 2
                    dana skijanja za jedan dan jahanja, a tržište je tražilo samo jedan dan skijanja. Dodatni dan
                    jahanja dobila je po "sniženoj cijeni"!</p>
                <p>Njezin pomak s točke S na D duž proračunske linije otkriva važno načelo: ako krivulja indiferencije
                    presijeca proračunsku liniju, tada će potrošač uvijek moći napraviti zamjene koje ga pomiču na višu
                    krivulju indiferencije. Nova krivulja indiferencije gospođe Bain u točki D također presijeca njezinu
                    proračunsku liniju; još je uvijek voljna odreći se više skijanja nego što tržište traži za dodatno
                    jahanje. Izvršit će još jednu zamjenu i pomaknuti se duž proračunske linije do točke X, gdje dostiže
                    najvišu krivulju indiferencije moguću s danim budžetom. Točka X se nalazi na krivulji A, koja je
                    tangenta na proračunsku liniju.</p>
                <p>U točki X, gospođa Bain očito ne bi više žrtvovala dane skijanja za dodatne dane jahanja. Nakon te
                    točke, njezina krivulja indiferencije postaje ravnija od proračunske linije – njezina granična stopa
                    supstitucije manja je od apsolutne vrijednosti nagiba proračunske linije. To znači da je stopa po
                    kojoj bi bila voljna zamijeniti skijanje za jahanje manja od tržišne stope. Ne može dodatno
                    poboljšati svoju korisnost daljnjom preraspodjelom potrošnje. Točka X, u kojoj je stopa po kojoj je
                    spremna zamijeniti dobra jednaka tržišnoj stopi, donosi joj maksimalnu moguću korisnost.</p>

                <h2>Maksimizacija korisnosti i potražnja</h2>
                <p>Prethodna slika prikazala je rješenje za maksimizaciju korisnosti Janet Bain u kontekstu skijanja i
                    jahanja. Postigla ga je odabirom točke u kojoj je njezina krivulja indiferencije tangenta na
                    proračunsku liniju. Međutim, promjena cijene jednog od dobara pomiče proračunsku liniju.
                    Promatrajući što se događa s količinom traženog dobra, možemo izvesti krivulju potražnje gospođe
                    Bain.</p>
                <p>Dijagram (a) slike prikazuje izvorno rješenje u točki X, gdje Janet Bain ima 250 eura za
                    potrošiti, a cijena dana skijanja i dana jahanja iznosi 50 dolara. Pretpostavimo sada da cijena
                    jahanja padne za polovicu, na 25 eura. To mijenja horizontalni presjek proračunske linije – ako
                    sav novac potroši na jahanje, sada može jahati 10 dana po semestru. Drugi način razmišljanja o novoj
                    proračunskoj liniji jest sjetiti se da je njezin nagib jednak negativnom omjeru cijene dobra na
                    horizontalnoj osi i cijene dobra na vertikalnoj osi. Kada cijena jahanja (dobra na horizontalnoj
                    osi) padne, proračunska linija postaje ravnija. Gospođa Bain odabire novo rješenje za maksimizaciju
                    korisnosti u točki Z.</p>
                <img src="images/analiza8.jpg" width="600px" height="900px">
                <p>Promatranjem reakcije potrošača na promjenu cijene možemo izvesti njegovu krivulju potražnje za nekim
                    dobrom. <strong>Dijagram (a)</strong> pokazuje da pri cijeni jahanja od 50 eura po danu Janet Bain
                    odlučuje provesti 3 dana po semestru jašući. <strong>Dijagram (b)</strong> prikazuje da pad cijene
                    na 25 eura povećava njezinu traženu količinu na 4 dana po semestru. Točke X i Z, u kojima gospođa
                    Bain maksimizira korisnost pri cijenama jahanja od 50, odnosno 25 eura, postaju točke X' i Z' na
                    njezinoj <strong>krivulji potražnje</strong> za jahanjem u dijagramu (b).</p>
                <p>Rješenje u točki Z uključuje povećanje broja dana koje gospođa Bain provodi jašući. Važno je
                    primijetiti da se promijenila samo cijena jahanja; svi ostali elementi rješenja koje maksimizira
                    korisnost ostali su nepromijenjeni. Gospođin budžet i cijena skijanja ostaju isti, što se vidi po
                    tome što je <strong>vertikalni presjek proračunske linije ostao nepromijenjen</strong>. Njezine
                    preferencije također se nisu promijenile; one su prikazane njezinim krivuljama indiferencije.</p>
                <p>Budući da su svi ostali čimbenici nepromijenjeni, možemo iz dijagrama krivulja indiferencije odrediti
                    dvije točke na krivulji potražnje za jahanjem. Pri cijeni od 50 eura, korisnost je maksimizirana u
                    točki X, gdje Janet provodi 3 dana po semestru jašući. Kada cijena padne na 25 eura, korisnost je
                    maksimizirana u točki Z, gdje jaše 4 dana po semestru. Te se točke zatim prikazuju kao X' i Z' na
                    njezinoj krivulji potražnje za jahanjem u <strong>dijagramu (b)</strong> slike 7.15.</p>

                <div class="summary">
                    <h2>Sažetak</h2>
                    <ul>
                        <li>Proračunska linija prikazuje kombinacije dvaju dobara koje potrošač može konzumirati s
                            obzirom na proračunsko ograničenje.</li>
                        <li>Krivulja indiferencije prikazuje kombinacije dvaju dobara koje potrošaču pružaju jednaku
                            razinu zadovoljstva (korisnosti).</li>
                        <li>Kako bi maksimizirao korisnost, potrošač bira kombinaciju dvaju dobara u kojoj je krivulja
                            indiferencije <strong>tangentna</strong> na proračunsku liniju.</li>
                        <li>U rješenju koje maksimizira korisnost, <strong>marginalna stopa supstitucije</strong>
                            (apsolutna vrijednost nagiba krivulje indiferencije) jednaka je <strong>omjeru
                                cijena</strong> dvaju dobara.</li>
                        <li>Krivulju potražnje možemo izvesti iz karte indiferencije promatrajući količinu određenog
                            dobra koja se konzumira pri različitim cijenama.</li>
                    </ul>

                </div>

            </article>
        </main>

        <div class="quiz-highlight">
            <h3 class="quiz-title">Provjeri svoje znanje i riješi kviz!</h3>
            <a href="quiz43.html" class="quiz-action-button">Kreni na kviz</a>
        </div>

    </div>

    <script src="https://www.gstatic.com/firebasejs/8.10.1/firebase-app.js"></script>
    <script src="https://www.gstatic.com/firebasejs/8.10.1/firebase-auth.js"></script>
    <script src="https://www.gstatic.com/firebasejs/8.10.1/firebase-database.js"></script>
    <script src="scripts/economy.js"></script>

</body>

</html>